# Web Typography Proces

Ik ben begonnen met per sound ID in HTML/CSS de geluiden te vinden in de video. Hierdoor had ik een idee welke geluiden ik moest gaan uitbeelden met CSS en aan welk ID ze zijn verbonden. Vervolgens ben ik per geluid gaan na denken hoe ik het het best kon gaan visualiseren. Dit zelfde heb ik ook voor de tekst gedaan. 


Ik heb de "computerstem" een italic zakelijk lettertype gegeven om het virtuele in de tekst terug te laten komen. De hoofdpersoon heeft een dikgedrukte versie hiervan gekregen. Hij praat namelijk erg serieus en is het aandachtspunt. Hierom wel een zakelijk lettertype, maar door het dikgedrukt te maken valt het meer op en lijkt het net wat minder serieus dan de "computerstem". Een derde stem is een opmerking en wordt luid gezegd. Dit heb ik sans gemaakt en groter zodat het duidelijk is dat het hard wordt gezegd.


Voor het introgeluid is een spannend geluid. Hiervoor heb ik gekozen de achtergrond zwart te maken om zo de video de volledige aandacht te geven en in te zoomen om zo een soort gelijk effect te creëren wat lijkt op het geluid.


Voor de alarmen die afspelen heb ik veel ideeën gehad, echter vond ik het moeilijk veel van mijn ideeën uit te werken in CSS. Dit komt mede omdat ik geen held ben in coderen, maar ook omdat ik ideeën had waar ik simpelweg geen idee had hoe ik dat moest vormgeven en animeren in CSS. Uiteindelijk heb ik gekozen voor een combinatie een alarm waarbij de background van kleur veranderd zodat het lijkt als of er een alarm afgaat en een alarm waarbij er lichtstralen te zien is. Voor beide heb ik voor de kleur rood gekozen zodat ze bij elkaar horen en het past het best bij de donkere achtergrond.


Voor de piep heb ik inspiratie genomen van Slenderman en andere horrorspellen. Er wordt een piep afgespeeld die steeds intenser wordt. Hierbij moest ik denken aan het effect wat te zien is als Slenderman steeds dichterbij je komt. Het beeld wordt dan steeds meer "vervormd" door een soort doorzichtige witte ruis als overlay te gebruiken op het scherm die steeds meer aanwezig wordt en steeds meer chaotisch wordt. 


Over het algemeen wilde ik de gebruiker niet te veel afleiden en heb het dus expres minimalistisch gehouden. De film volgen en de ondertiteling tegelijkertijd lezen is al redelijk moeilijk en hierbij heb ik dus mijn best gedaan de geluiden visueel goed weer te geven zonder te veel weg te nemen van de film.
